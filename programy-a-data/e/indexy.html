<!doctype html>
<html lang="cs">

<head>
    <title>Instalace Programů</title>
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">

    <!-- Bootstrap CSS -->
    <link rel="stylesheet" href="https://stackpath.bootstrapcdn.com/bootstrap/4.1.3/css/bootstrap.min.css" integrity="sha384-MCw98/SFnGE8fJT3GXwEOngsV7Zt27NXFoaoApmYm81iuXoPkFOJwJ8ERdknLPMO"
        crossorigin="anonymous">
</head>

<body>
    <link rel="stylesheet" href="../style.css">
    <header class="jumbotron text-center bg-warning">
        <h1 class="display-1 text-white text-uppercase">Programy a data</h1>
        <h2 class="display-4">Instalace Programů</h2>
    </header>
    <main class="container">
        <div class="row">
            <div class="col-md-6">
                
                    <h4>Instalace programu</h4><p>Program, který si koupíme, dostaneme na CD/DVD disku, nebo si ho stáhneme z Internetu.
                    Po vložení instalačního CD/DVD disku se většinou okamžitě spustí instalační program (díky souboru <em>autorun.inf</em>),
                    v případě softwaru staženého z Internetu musíme instalační program spustit sami (ve Windows nejčastěji
                    poklepáním na soubory install.exe či <em>setup.exe</em>). Průvodce instalací (<em>wizzard</em>) si často vyžádá sériové
                    číslo a souhlas s licenčními podmínkami, zeptá se, kam (do jaké složky na disku) se má program uložit
                    a kam se má umístit zástupce programu, případně žádá další informace. Potom instalační program nahraje
                    všechny soubory, ze kterých se program skládá, na pevný disk počítače, provede nutnou konfiguraci (v
                    systémovém registru Windows, konfiguračních souborech) a nakonec vytvoří zástupce programu pro jeho snadné
                    spuštění. K instalaci většiny programů je nutné mít práva správce.</p>
                
                    <h4>Odinstalace programu</h4><p>Úplné odebrání programu bývá paradoxně často složitější, zvláště v systémech
                    Windows. Při instalaci si program nahraje své komponenty do mnoha složek včetně systémových, sdílí některé
                    soubory s jinými programy (dynamické knihovny DLL), vytvoří záznamy v tzv. registru, při svém běhu vytváří
                    pomocné soubory. Program, zajišťující odinstalování aplikace, často neví přesně, kde všude jsou programové
                    soubory uložené a všechny je nesmaže. V řadě případů tak dochází k hromadění zbytečných a nepoužívaných
                    souborů. Pro jejich odstranění lze používat některé speciální utility – např. <em>RegCleaner</em> (program pro
                    čištění registrů). Při podobných operacích je však nutné postupovat velmi obezřetně, aby nedošlo k odstranění
                    některé důležité součásti systému nebo používaného programu! V linuxových systémech je lépe vyřešeno
                    oddělení systémových a uživatelských souborů, úplné odstranění nepotřebného programu je proto pravděpodobnější.</p>
                
                    <h4>Lokalizace</h4><p>Lokalizace je překlad programu, v našem případě do češtiny. Většina významných softwarových
                    firem pochází z anglicky mluvících zemí a originály programů tedy existují v angličtině. Dnes je však
                    zcela běžné, že tyto firmy mají místní zastoupení, která zajišťují prodej programů, ale také je před
                    prodejem lokalizují - převedou do češtiny. Lokalizace je drahá a časově náročná činnost, protože se musí
                    přeložit nejen volby nabídek a obsah dialogových oken, ale také nápověda k programu a návod k programu
                    (manuál), případně vytvořit dělicí slovník pro české dělení slov a český korektor pravopisu.</p>
            </div>
            <div class="col-md-6">
                
                    <h4>Platforma a kompatibilita</h4><p>V souvislosti s určitým typem OS i typem procesoru používáme pojem <strong>platforma</strong>
                    - např. Windows, Linux, OS X. Používaný program musí být určen pro operační systém, který je na počítači
                    nainstalován; pod jiným systémem většinou nepracuje (např. program určený pro MS Windows nebude pracovat
                    pod Linuxem a naopak). Mnoho programů, zvláště z oblasti svobodného software (<em>free software</em>), má proto
                    verze určené pro několik operačních systémů – jsou <strong>multiplatformní</strong>. Problémy se spuštěním programu však
                    mohou nastat i na jedné platformě v souvislosti s různými verzemi OS i rozdíly mezi 32bitovými a 64bitovými
                    systémy (například nový program určený pro MS Windows může spolehlivě fungovat v novějších verzích Windows,
                    ale nemusí pracovat pod starší verzí stejného OS). Při pořizování programu si proto vždy musíme ověřit,
                    zda je <strong>kompatibilní</strong> (ve funkční shodě) s námi používaným operačním systémem. V nových systémech Windows
                    je v případě problémů možné využít nastavení na kartě Kompatibilita, která je součástí panelu Vlastnosti
                    pro zástupce dané aplikace.</p>
                
                    <h4>Verze programů</h4><p>U počítačových programů je důležitá jeho verze, která se označuje číslem za názvem
                    programu. Nový program může být například označen jako verze 1.0. Některé dodatečně zjištěné dílčí nedostatky
                    nebo bezpečnostní problémy řeší <em>aktualizace programu</em> (dnes nejčastěji přes Internet), <strong>update</strong>. Aktualizace
                    jsou zakázníkům, kteří si zakoupili určitou verzi programu, obvykle poskytovány bezplatně. Pro přehlednost
                    jsou označovány buď datem vydání, nebo symbolickým číselným vyjádřením podverze – např. 1.1 nebo 1.23
                    apod. Povýšení na novou verzi (např. 2.0), <strong>upgrade</strong>, přináší významnější změny ve vývoji programu a v
                    případě komerčního software je třeba vyšší verzi znovu zaplatit. Bývá pravidlem, že nové verze mají nové
                    funkce a lepší ovládání, ale také vyšší nároky na výkon počítače. Před provedením upgrade je tedy nutné
                    zjistit doporučenou (případně minimální) konfiguraci počítače, aby bylo možné program na daném počítači
                    možné vůbec používat. Opačný postup, tedy použití nižší verze programu (např. kvůli nekompatibilitě s
                    instalovaných OS nebo nedostatečnou konfigurací počítače), se nazývá <strong>downgrade</strong>.</p>
                
                    <h4>Registrace programu</h4><p>je zaevidování jeho uživatele do databáze výrobce programu. Registrace je nepovinná
                    a přináší většinou několik výhod: <p>• nárok na upgrade programu za sníženou cenu; uživatel se často včas
                    dozví o časově omezených nabídkách výhodného nákupu upgradu nebo dalších programů od stejné firmy;</p>
                    <p>•někteří výrobci programů posílají svým registrovaným uživatelům materiály (časopisy, prospekty), kde
                    se dozvíte zkušenosti jiných uživatelů s programem, bývají zde informace o nových verzích programu, případně
                    o vzniklých doplňcích daného programu;</p><p> • u některých programů po registraci vzniká nárok na využití zákaznické
                    linky v případě potíží s programem.</p>
            </div>
        </div>
            <footer class="text-center">
                    <hr>
                    <p class="text-muted">&copy; 2018 - Libor Štrohalm, IT1</p>
                    <a href="../uvod/index.html">Zpět na hlavní stranu</a>
            </footer>
    </main>
        </body>

</html>